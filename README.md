# AmootAccount
سامانه کاربران آموت



# مستندات نحوه استفاده کاربر از آموت اکانت

## ثبت نام
در آموت اکانت نام کاربری براساس شماره موبایل می باشد و نحوه ثبت نام آن به سادگی با ثبت شماره موبایل در صفحه ورود و سپس با دریافت رمز یکبار مصرف OTP از طریق پیامک انجام میشود.
در روال ثبت نام بعد از ثبت OTP دریافتی یک مرحله برای ثبت اطلاعات پایه ای کاربر شامل (نام و نام خانوادگی و کلمه عبور) را نیز دریافت میکند که هیچکدام از فیلدها الزامی نیستند

## ورود
در سامانه کاربران آموت ورود به دو روش زیر انجام میشود
1.	ورود با رمز یکبار مصرف OTP
در این روش که به سادگی و با امنیت بالا قابل انجام هست ، کاربر نیازی به کلمه عبور نداشته و صرفا با ورود شماره موبایل رمز یکبار مصرف OTP (کد 5 رقمی) به همان شماره موبایل گوشی بصورت پیش فرض (پیامک) میشود. و سپس با وارد کردن آن کد عملیات ورود انجام میشود.
نکات ورود با OTP:
الف . درخواست رمز یکبار مصرف با فاصله 120 ثانیه (2دقیقه) میتواند انجام شود ، یعنی با درخواست رمز یکبارمصرف تا 120 ثانیه بعد نمیتوان درخواست مجدد ثبت کرد.
ب . دریافت رمز یکبار مصرف میتواند در شرایطی (مانند عدم ارتباط با مخابرات برای ارسال پیامک) به روش دیگری بصورت پیام صوتی از سامانه آوانک ارسال میگردد
پ . در صورتیکه در سامانه ایمیل ثبت نموده و احراز شده باشد نیز رمز یکبار مصرف بصورت ایمیل ارسال میشود.
2.	ورود با کلمه عبور
در صورتیکه کلمه عبور تعیین شده باشد ، با کلمه عبور نیز میتوان به سامانه ورود کرد.
مزیتهای ورود با کلمه عبور شامل: 
الف . ورود سریعتر به سامانه 
ب . امکان استفاده از شماره موبایل و کلمه عبور در وب سرویس های محصولات آموت مانند پیامک آموت و آوانک
3.	ورود با سرویسهای ورود باز OAuth
در سامانه کاربران آموت امکان ورود با سرویسهای OAuth مانند Google ، Instagram  ، LinkedIn ،Yahoo  و ..... وجود دارد و براحتی تنها با کلیک دکمه ورود با هر سامانه در صورتیکه در آن سامانه ورود کرده باشید بلافاصله به سامانه کاربران آموت وارد میشوید.
نکات ورود با OAuth:
الف . در گام نخست برای استفاده از OAuth بایستی آنرا به کاربری خود متصل نمایید. که اتصال آن با استفاده از همان دکمه ورود OAuth انجام میشود. درصورتیکه  آن ورود OAuth  در سامانه کاربران آموت ثبت نشده باشد ، صفحه‌ای برای نمایش اطلاعات OAuth و دریافت تاییدیه اتصال از کاربر نمایش داده میشود.
در صورت تایید ، روال ورود به سامانه (به جز حالت ورود OAuth) انجام میشود که در صورت ورود موفقیت آمیز این ورود OAuth به همان کاربری متصل می‌گردد.
ب . استفاده از هر OAuth فقط برای یک کاربر سامانه آموت قابل اتصال و استفاده می باشد

## فراموشی کلمه عبور
روال استفاده از فراموشی کلمه عبور به مانند روش ورود با رمز یکبار مصرف OTP می باشد با این تفاوت که پس از ثبت شماره موبایل و دریافت رمز یکبار مصرف ، صفحه تعیین کلمه عبور نمایش داده میشود که کاربر میتواند کلمه عبور جدید خود را تعیین کرده و سپس ورود نماید.

## خروج
در سامانه کاربران آموت جلسات ورود کاربران رصد و مدیریت می‌شود و به مانند سامانه هایی نظیر تلگرام و ایتا و ... سیستم Terminate Session وجود دارد که می‌توان ورود های باز هر دستگاه را مشاهده و ثبت خروج آنرا انجام داد.
جلسات ورود سامانه کاربران آموت با زمان انقضای 6ماهه ایجاد می‌شود و محدودیت زمانی ندارد. اما درصورتیکه کاربری 7 روز از یکی از دستگاه‌های خود که قبلا در آن وارد شده است استفاده نکند، سامانه بطور خودکار همان جلسه (دستگاه) را نامعتبر کرده و درنتیجه کاربر خارج می‌شود.

## امکانات جدید سامانه کاربران آموت
در سامانه صفحه تنظیمات کاربری وجود دارد که در آن میتوان نحوه ورود به حساب کاربری خود را تنظیم نمود که شامل (تغییر کلمه عبور ، حذف کلمه عبور ، فعال/غیرفعال کردن استفاده از رمز یکبار مصرف OTP ، تنظیم ورود دو مرحله ای 2FA با استفاده از رمزساز GoogleAuthenticator و مدیریت حساب‌های OAuth)  می‌باشند.
در تغییر هریک از عملیات این صفحه نیاز به تایید کاربر با استفاده از رمز یکبارمصرف OTP می‌باشد و همچنین بعد از انجام موفقیت آمیز عملیات کاربر از همه دستگاها خارج می‌شود.

1.	تغییر کلمه عبور:
در این قسمت با ورود کلمه عبور فعلی و تعیین کلمه عبور جدید و تکرار آن میتوان رمز عبور خود را تغییر داد.
2.	حذف کلمه عبور:
در این قسمت میتوان با زدن دکمه حذف رمز عبور و تایید آن ، کلمه عبور را حذف کرده و تنها با رمز یکبار مصرف OTP میتوان به سامانه ورود کرد.
3.	فعال/غیرفعال کردن استفاده از رمز یکبار مصرف OTP:
در این قسمت تنها در شرایطی میتوان آنرا غیرفعال کرد که کلمه عبور تعیین شده باشد
4.	تنظیم ورود دو مرحله ای 2FA:
این قسمت برای امنیت خاطر بیشتر کاربر طراحی شده است. که نیازمند برنامه GoogleAuthenticator در دستگاه شما می‌باشد.
در صورتیکه ورود دو مرحله ای را فعال نمایید ، تنها یکبار پنجره اتصال برنامه GoogleAuthenticator نمایش داده میشود که شامل عکس QRCode و نیز SetupKey می‌شود.
5.	مدیریت حساب‌های OAuth:
در این قسمت لیست حسابهای ورود باز که به این کاربری متصل شده اند را نمایش می‌دهد که امکان فعال/غیرفعال کردن آن و همچنین حذف آن وجود دارد.
